.. _chap_consent_ultimate_gdpr_cs:

Czech
-----
(translation courtesy of Dr Radim Jančálek)

Současná finální verze formuláře souhlasu (GDPR vydání) je k dispozici níže. Obsahuje GDPR specifické formulace, které souvisí s dopady na soukromí v důsledku záměru zpracovat a sdílet pacientská data. Jako takový je formulář vnímán jako Formulář o ochraně osobních údajů. Informovaný souhlas participanta s účastí ve studii je stále zaznamenáván v hlavním formuláři souhlasu. Formulář zahrnuje některé věty v hranatých závorkách [], které označují, že lze formulace odstranit nebo nahradit s ohledem na lokální legislativu a etickou komisi.

Používání a ukládání vašich dat
~~~~~~~~~~~~~~~~~~~~~~~~~~~~~~~~~
Vaše data, která jsou získávána, využita a ukládána v rámci studie, které se aktuálně účastníte, mohou být použita také pro budoucí výzkumné projekty v oblasti lékařských a kognitivních (poznávacích) neurověd. To zahrnuje data o Vašem mozku a/nebo další snímky, případně také výsledky testů prováděných v rámci studie, do které jste zapojen, osobní anamnézu (zdravotní data z předchorobí), užívané léky, ale také data, jako je Vaše pohlaví či věk.

Vaším souhlasem s účastí významně přispíváte k výzkumným projektům, jejichž výstupy mohou pomoci dalším pacientům. [Je možné, že některý z výzkumných projektů, který využije Vaše data, povede k vyvinutí nové metody pro studiu mozku, novým diagnostickým testům, novému léku nebo dalším komerčním produktům. Pokud se tak stane, nebudou vám náležet žádné zisky generované těmito produkty a nebudete mít k produktu ani žádná vlastnická práva.] Tímto Vás žádáme o udělení souhlasu k přístupu k Vašim datům.

Důvěrnost Vašich dat
~~~~~~~~~~~~~~~~~~~~~~
Data, která budou zpřístupněna, nebudou obsahovat informace, které by podle našeho nejlepšího vědomí a svědomí umožňovaly Vaši přímou identifikaci pomocí přijatelných prostředků. Abychom ochránili Vaše soukromí, bude datům přidělen kód, tak aby lidé neznali Vaše jméno nebo která data jsou Vaše. Vaše jméno, ale i další údaje, které Vás mohou identifikovat, budou vynechány. [Rozpoznatelný charakter obličeje na snímcích mozku bude také odstraněn]. Zpětná identifikace Vaší osoby bude možná pouze na základě informací dostupných správci dat (tedy lidem provádějícím studii). Tyto informace však zůstanou bezpečně uloženy v místě výzkumné instituce. Vaši osobu tak nebude možné zpětně identifikovat asi ve sděleních a publikacích týkajících se studie. Nicméně, v případě užití dalších dat vážících se k Vašemu jménu (například snímků mozku získaných z Vašich lékařských záznamů) by mohlo být potencionálně možné spojit tyto snímky nebo další získané informace zpětně s Vaší osobou. Riziko získání těchto dat z našich serverů bylo zpracováno a vyhodnoceno jako nízké [(viz Univerzita/centrum Posouzení dopadů na ochranu osobních údajů @http://www.xxxx)].

Přístup k ověřování Vašich dat
~~~~~~~~~~~~~~~~~~~~~~~~~~~~~~~
Někteří lidé v místě výzkumu mohou získat všechna Vaše data, která zahrnují i originální data s Vaším jménem. Toto je nutné pro kontrolu, zda je studie vedená správným a hodnověrným způsobem a aby bylo možné upozornit Vás a Vašeho lékaře, pokud by z Vašich snímků mozku plynul jakýchkoliv vedlejší nález. Lidé, kteří mají přístup k Vašim datům v rámci kontroly jsou: místní komise monitorující bezpečnost studie, kontrolor dat [na Univerzitě xxx] pracující pro hlavního řešitele projektu a také lokální, národní a mezinárodní dohledové úřady. Výše uvedení budou zachovávat Vaše data jako důvěrná.

Doba uchovávání Vašich dat
~~~~~~~~~~~~~~~~~~~~~~~~~~
Není plánováno smazat Vaše data, protože tato mohou být opětovně použita pro legitimní vědecké účely. Budeme však opakovaně přehodnocovat každých [xxx let], zda je uchovávání dat přínosné.

Odstoupení od souhlasu
~~~~~~~~~~~~~~~~~~~~~~
Váš souhlas s užíváním Vašich osobních dat můžete kdykoli odvolat. To se vztahuje k této studii a také ke sdílení pro budoucí výzkum. Musíte ovšem pochopit, že jakmile byla Vaše data sdílena s jinou institucí, je nemožné odstranění jejich kopií.

Sdílení dat se zeměmi mimo Evropskou unii (EU)
~~~~~~~~~~~~~~~~~~~~~~~~~~~~~~~~~~~~~~~~~~~~~~
Vaše kódovaná data mohou být také sdílená a odeslána do zemí mimo EU. Toto je nezbytné, abychom umožnili vědcům mimo EU provést analýzy k potvrzení vědeckých závěrů získaných v této studii nebo pro budoucí nezávislý výzkum v oblasti zdravotnictví a kognitivních neurověd. V těchto zemích neplatí pravidla pro ochranu osobních údajů EU. Nicméně, Vaše osobní data budou ochráněna na stejné úrovni na základě Dohody o sdílení a užívání dat (Data Sharing and Usage Agreement).

Více informací o Vašich právech při zpracování dat
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Pro obecné informace o Vašich právech při zpracování Vašich osobních údajů se můžete obrátit na webové stránky [xxx] Úřadu pro ochranu osobních údajů.

V případě otázek o Vašich právech, prosím kontaktujte osobu odpovědnou za zpracování Vašich osobních údajů. Pro tuto studii je uvedenou osobou:
[xxx] (viz kontaktní údaje v dodatku)

V případě dalších dotazů či stížností týkajících se zpracování Vašich osobních dat Vám doporučujeme primárně kontaktovat výzkumnou instituci. Můžete také kontaktovat pověřence pro ochranu osobních údajů společnosti [xxx] (viz kontaktní údaje v dodatku) nebo [xxx] Úřad pro ochranu osobních údajů.

- Datum:
- Člen studijního týmu:
- Podpis:
